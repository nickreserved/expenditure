<!DOCTYPE html>
<html>

<HEAD>
<TITLE>Στρατιωτικές Δαπάνες::Διάφορα</TITLE>
<meta charset="UTF-8" />
<meta name="author" content="Γκέσος Παύλος (ΣΣΕ 2002)" />
<link href="style.css" type="text/css" rel="stylesheet">
</HEAD>

<BODY>


<H1>Διάφορα</H1>


<H2 id="log">Το παράθυρο σφαλμάτων του PHP</H2>

<img src="log.png" width="402" height="96" alt="Παράθυρο σφαλμάτων του PHP">
<p>Κάθε φορά που επιλέγετε από το menu «Εξαγωγή» μια επιλογή, τρέχουν ορισμένα PHP scripts προκειμένου να μας δώσουν το εξαγόμενο αρχείο. Αν δεν έχετε συμπληρώσει σωστά τα πεδία στις διάφορες καρτέλες του προγράμματος, υπάρχει πολύ μεγάλη πιθανότητα τα PHP scripts να αποτύχουν να δημιουργήσουν το εξαγόμενο αρχείο. Αν τα script διαπιστώσουν λάθη τότε ανοίγει το δεξιά παράθυρο και εμφανίζει τα λάθη που συνέβησαν.
<p>Τα σφάλματα έχουν τη μορφή <b>Όνομα Αρχείου(Αριθμός Γραμμής):</b> Περιγραφή Σφάλματος.
<p>Αρχικά εμφανίζεται το αρχείο php στο οποίο συνέβη το σφάλμα. Ακολουθεί μέσα σε παρένθεση, ο αριθμός γραμμής στο αρχείο όπου συνέβη το σφάλμα. Μετά την άνω-κάτω τελεία εμφανίζεται το μήνυμα του σφάλματος.
<p>Για παράδειγμα το σφάλμα στο παράθυρο, είναι ότι ο χειριστής δεν έδωσε τιμή στο πεδίο «Τιμή Μονάδας» ενός είδους ενός τιμολογίου. Επιπλέον, υπάρχει διαγωνισμός από τον οποίο δεν έχει υπογραφεί καμία σύμβαση (ορφανός) και σύμβαση από την οποία δεν έχει εκδοθεί κανένα τιμολόγιο (ορφανή).
<p>Να δίνετε μεγάλη προσοχή στα λάθη που εμφανίζει αυτό το παράθυρο. Έχει τύχει σε αρκετό κόσμο να κάθεται και να σπάει το κεφάλι του για το τι φταίει ενώ στην πραγματικότητα να του λέει τι φταίει το ίδιο το παράθυρο.


<H2 id="tables">Οι πίνακες</H2>

<a href="invoices.png"><img src="invoices.png" width="333" alt="Καρτέλα τιμολογίων"></a>
<p>Το πρόγραμμα χρησιμοποιεί κάποιους πίνακες για να καταχωρείτε δεδομένα. Οι πίνακες χωρίζονται σε δύο κατηγορίες:
<ul>
	<li>Αυτούς που έχουν στα αριστερά τους το όνομα της ιδιότητας και οι εγγραφές τους είναι όσες και οι ιδιότητες στα αριστερά. Οι εγγραφές τους δεν μπορούν να αυξηθούν. (π.χ. ο κάτω -τρίτος- πίνακας στην εικόνα).
	<li>Αυτούς με μεταβλητό αριθμό εγγραφών, που μπορούμε δηλαδή να καταχωρούμε κι άλλες εγγραφές. (π.χ. οι δύο πάνω πίνακες στην εικόνα).
</ul>
<p>Εδώ θα ασχοληθούμε με την δεύτερη κατηγορία πινάκων. Οι πίνακες αυτοί όπως είπαμε παίρνουν μεταβλητό αριθμό εγγραφών. Π.χ. μπορεί να χρειαστεί να προσθέσουμε ένα προμηθευτή ή να αφαιρέσουμε κάποιον.
<p>Υπάρχουν 2 τρόποι για να αφαιρέσουμε κάποια εγγραφή από τέτοιο πίνακα:
<ul>
	<li>Επιλέγουμε όσες εγγραφές θέλουμε να διαγράψουμε (αν επιτρέπεται πολλαπλή επιλογή, ειδάλλως μία-μία) και πατάμε το πλήκτρο <b>delete</b>. Εναλλακτικά με δεξί κλικ εμφανίζεται ένα αναδυόμενο μενού που έχει επιλογή διαγραφής γραμμών. Το πρόγραμμα θα μας ζητήσει επιβεβαίωση.
	<li>Για να διαγράψουμε την τρέχουσα εγγραφή, αρκεί να αδειάσουμε όλα τα κελιά της. Αν δηλαδή στην καρτέλα «Προσωπικό Μονάδας» διαγράψουμε το «Βαθμός», «Ονοματεπώνυμο» και «Μονάδα» μιας εγγραφής, τότε αυτή θα διαγραφεί. Αυτό όμως δεν είναι δυνατόν παντού. Π.χ. στον πίνακα με τα τιμολόγια δεν επιτρέπεται να διαγραφεί ένα τιμολόγιο απλά διαγράφοντας όλα τα κελιά της εγγραφής του, γιατί θα ήταν επικίνδυνο να γίνει από λάθος και να διαγραφούν μαζί και τα είδη του τιμολογίου.
</ul>
<img src="popup.png" width="440" height="99" alt="Αναδυόμενο μενού πίνακα">
<p>Υπάρχουν επίσης 2 τρόποι για να προσθέσουμε κάποια εγγραφή στον πίνακα:
<ul>
	<li>Πατάμε το πλήκτρο <b>insert</b> και αυτόματα εισάγεται μια κενή εγγραφή στη θέση που βρισκόμαστε. Εναλλακτικά με δεξί κλικ εμφανίζεται ένα αναδυόμενο μενού που έχει επιλογή εισαγωγής κενής εγγραφής. Αυτή η δυνατότητα δεν ισχύει για όλους τους πίνακες. Να προτιμάτε την παρακάτω μέθοδο.
	<li>Η τελευταία εγγραφή κάθε πίνακα είναι κενή. Αν καταχωρήσετε κάτι εκεί, αυτομάτως δημιουργείται μια κενή εγγραφή πιο κάτω. Αποτέλεσμα είναι να υπάρχει πάντα μια κενή εγγραφή (η τελευταία) έτοιμη για καταχώρηση.
</ul>
<p>Επιπρόσθετα, πατώντας στην επικεφαλίδα μιας από τις στήλες αυτών των πινάκων, όλες οι εγγραφές του πίνακα ταξινομούνται με αύξουσα σειρά, με βάση τα δεδομένα της στήλης αυτής. Δυνατότητα ταξινόμησης υπάρχει μόνο για τους πίνακες που έχει νόημα. Π.χ. δεν υπάρχει για τον πίνακα των Τιμολογίων και του Φύλλου Καταχώρησης.
<p>Τέλος, κάνοντας δεξί κλικ στην επικεφαλίδα του πίνακα της καρτέλας κρατήσεων, εμφανίζεται ένα αναδυόμενο μενού που μας δίνει τη δυνατότητα να προσθέσουμε κι άλλους τύπους κρατήσεων.


<H2 id="run_close">Εκκίνηση και τερματισμός</H2>

<H3 id="run">Εκκίνηση</H3>

<p>Επιτρέπεται μόνο μια διεργασία από το πρόγραμμα να είναι ανοικτή. Αν πάτε να ανοίξετε άλλη τότε η δεύτερη τερματίζει αμέσως. Αν έχετε δώσει ονόματα αρχείων στη γραμμή εντολής ώστε να ανοίξει κάποιες δαπάνες, τότε πριν τερματίσει, στέλνει στην πρώτη τα ονόματα. Για να επιτευχθεί αυτό, το πρόγραμμα ανοίγει ένα listening socket στο port 6666. Αν το firewall σας εμφανίσει μήνυμα μην φοβηθείτε.
<p>Μετά από αυτό, το πρόγραμμα ελέγχει αν υπάρχει ο PHP Command Line Interpreter και αν λειτουργεί. Για τους χρήστες των windows, τον εγκαθιστά το πρόγραμμα εγκατάστασης.
<p>Τέλος φορτώνει το αρχείο «expenditure.ini» που περιέχει όλα τα σταθερά στοιχεία του προγράμματος δηλαδή τους προμηθευτές, το προσωπικό μονάδας, τις κρατήσεις, τα αμετάβλητα στοιχεία και επιπλέον τις ρυθμίσεις του προγράμματος και τις δαπάνες που ήταν ανοικτές πριν κλείσει το πρόγραμμα. Αν το αρχείο δεν υπάρχει, κάτι το οποίο συμβαίνει κατά την πρώτη εκτέλεση του προγράμματος, το αρχείο δημιουργείται αυτόματα, με μια αρχική ενδεικτική δαπάνη.
<p>Επειδή ενδέχεται σε μια νέα έκδοση του προγράμματος να έχουν αλλάξει και οι κρατήσεις, στην πρώτη εκτέλεση μιας νέας έκδοσης του προγράμματος, οι νέες κρατήσεις προστίθενται στο αρχείο ρυθμίσεων.

<H3 id="close">Τερματισμός και Αυτόματη Αποθήκευση</H3>

<p>Όταν τερματίζει το πρόγραμμα, σώζει όλα τα στοιχεία του στο αρχείο «expenditure.ini». Συγκεκριμένα αποθηκεύει τους προμηθευτές, το προσωπικό μονάδας, τις κρατήσεις, τα αμετάβλητα στοιχεία και επιπλέον τις ρυθμίσεις του προγράμματος και τις δαπάνες που είναι ανοικτές. Όταν το πρόγραμμα θα ξανατρέξει θα βρεθεί ακριβώς στην κατάσταση που ήταν πριν κλείσει. Όλες οι δαπάνες που είχε ανοικτές πριν κλείσει θα επανέλθουν.
<p>Επιπρόσθετα το πρόγραμμα κάνει περιοδική αποθήκευση το αρχείο «expenditure.ini» κάθε 5 λεπτά. Αυτό συμβαίνει επειδή το πρόγραμμα μπορεί να παραμείνει ανοικτό για πολύ ώρα και μια πτώση τάσης ή κάτι παρόμοιο μπορεί να οδηγήσει σε πολλές χαμένες εργατοώρες.


<H2 id="portable">Φορητή Εγκατάσταση</H2>

<p>Οι ρυθμίσεις του προγράμματος αποθηκεύονται στο αρχείο «expenditure.ini» στο φάκελο του χρήστη (συνήθως «C:\Users\ΟνομαΧρήστη\»). Για να λειτουργήσει το πρόγραμμα φορητά (π.χ. από USB εξωτερικό μέσο αποθήκευσης) μεταφέρετε το αρχείο από τον φάκελο του χρήστη, στο φάκελο του προγράμματος. Αυτό ήταν. Το πρόγραμμα είναι πλέον φορητό και μπορείτε να πάρετε το φάκελο του προγράμματος και να τον μεταφέρετε σε όποιο υπολογιστή θέλετε.
<p>Τεχνικά μιλώντας, αν το αρχείο ρυθμίσεων του προγράμματος «expenditure.ini» είναι στο φάκελο εγκατάστασης του προγράμματος, το πρόγραμμα θεωρεί ότι λειτουργεί φορητά. Αν δεν είναι εκεί, το πρόγραμμα θεωρεί ότι λειτουργεί μη φορητά.


<H2 id="commandline">Γραμμή Εντολών</H2>

<p>Στη γραμμή εντολών μπορείτε να δώσετε παραμέτρους στο πρόγραμμα, ονόματα αρχείων από δαπάνες που θέλετε να ανοίξει το πρόγραμμα.
<p>π.χ.: <b>expenditure.jar "Νέα Δαπάνη - 1.δαπάνη" dapanh_gala.δαπάνη "Χαρτικά 60ευρώ.δαπάνη"</b>.


<H2 id="contactus">Επικοινωνία</H2>

<p>Για οποιοδήποτε σφάλμα εντοπίσετε, ή κάποια επιπρόσθετη λειτουργία που επιθυμείτε, επικοινωνήστε μαζί μου, είτε με <a href="mailto:gessos.paul@gmail.com?subject=Στρατιωτικές Δαπάνες&amp;body=Παύλο">e-mail</a>, είτε στο <a href="https://www.facebook.com/haexpenditure/" target="_blank">Facebook</a>.
<p>Η σελίδα του προγράμματος είναι <a href="http://ha-expenditure.sourceforge.net/" target="_blank">ha-expenditure.sourceforge.net</a>.


</BODY></HTML>