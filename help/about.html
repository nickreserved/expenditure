<HTML>

<HEAD>
<TITLE>Στρατιωτικές Δαπάνες 1.2.0::Γενικά</TITLE>
<META http-equiv=Content-Type content="text/html; charset=iso-8859-7">
<link href="style.css" type=text/css rel=stylesheet>
</HEAD>

<BODY>


<H1>Γενικά</H1>

<H2><a name="what"></a>Τί κάνει το πρόγραμμα</H2>

<p>Το πρόγραμμα «Στρατιωτικές Δαπάνες» δημιουργήθηκε προκειμένου να συντάσσονται αυτόματα όλα τα δικαιολογητικά των δαπανών, να αποφεύγονται τα λάθη και να μειώνεται ο χρόνος συντάξεως της δαπάνης.
<p>Τα εξαγόμενα δικαιολογητικά σώζονται από το πρόγραμμα σε RTF αρχεία, τα οποία ανοίγουν από τους περισσότερους επεξεργαστές κειμένων (για εκτύπωση ή περεταίρω επεξεργασία).
<p>Το ρεκόρ χρόνου που έχω κάνει για σύνταξη δαπάνης ήταν 2 λεπτά.
<p>Αυτή η έκδοση του προγράμματος δεν υποστηρίζει Δαπάνες Κατασκευής Έργων και Δαπάνες με Πρόχειρους ή Δημόσιους Διαγωνισμούς. Παρόλα αυτά μπορείτε να συντάξετε τα κλασικά δικαιολογητικά (π.χ. έκθεση, κατάσταση κρατήσεων κ.τ.λ.) με αυτό το πρόγραμμα.
<p>Ξεκινώντας από το μηδέν τον Σεπτέμβριο του 2004 και προγραμματίζοντας όλες αυτές τις μέχρι τώρα εκδόσεις του προγράμματος, σήμερα που απελευθερώνω (release) αυτήν την έκδοση (1.2.0) έχω αφιερώσει περίπου 630 εργατοώρες σε αυτό το πρόγραμμα.


<H2><a name="who"></a>Περί του προγραμματιστή</H2>

<p>Ονομάζομαι Γκέσος Παύλος, είμαι Υπλγος(ΜΧ) (τάξη 2002), γεννήθηκα στην Λάρισα το 1980 αλλά λόγω δουλειάς τώρα πια δεν έχω ιδιαίτερη πατρίδα.
<p>Ασχολούμαι με προγραμματισμό από το 1994 όταν είδα για πρώτη φορά στη ζωή μου υπολογιστή. Δεν έχω πάει σε καμμία σχολή. Δεν έχω κανένα πτυχίο, ούτε καν αγγλικών. Γνωρίζω άριστα <b>C++</b>, <b>C</b>, <b>Java</b>, <b>x86 Assembly</b>, <b>PHP</b>, <b>HTML</b>, <b>CSS</b>, <b>SQL</b>, <b>Quick Basic</b>, <b>OpenGL</b>, <b>SDL</b>, <b>Visual Basic</b>, το <b>RTF Specification 1.6</b>. Γνωρίζω πολύ καλά <b>OpenAL</b>. Έχω ασχοληθεί με πάρα πολλές βιβλιοθήκες κυρίως για <b>C</b> ή <b>C++</b> και έχω στήσει σχεδόν όλους τους κλασσικούς servers.
<p>Σήμερα πολύ σπάνια προγραμματίζω κάτι που δεν είναι cross-platform και δε βασίζεται σε free ή gnu (l)gpl βιβλιοθήκες. Έχω υποσχεθεί αν προγραμματίσω ποτέ κάτι που δεν είναι cross-platform τότε θα έχει για πλατφόρμα το Linux. Εξαιρούνται δουλειές που κάνω με πληρωμή και τα crack που κάνω για διάφορα παιχνίδια/προγράμματα.


<H2><a name="requirements"></a>Απαιτήσεις του προγράμματος</H2>

<ul>
	<li><b>Λειτουργικό σύστημα:</b> Όλα όσα υποστηρίζονται από τη <b>Java</b> και το <b>PHP</b>. Μερικά από αυτά είναι τα <b>Windows</b>, το <b>Linux</b>, το <b>MacOS</b>.
	<li><b>Επεξεργαστής Κειμένου:</b> Όλοι όσοι υποστηρίζουν το <b>RTF Specification 1.6</b>. Μερικοί είναι το <b><a href="http://www.openoffice.org/">OpenOffice</a></b>, το <b>MS Word 2003</b>.
	<li><b>Υπολογιστής:</b> Εξαρτάται από το <b>PHP</b> και την <b>Java</b>. Τυπικά είναι 128MB RAM, και 1000MHz CPU. Αν είναι λιγότερα θα δουλεύει, αλλά πιο αργά.
		<li><b>Διάφορα πακέτα:</b>
		<ul>
			<li><b><a href="http://www.java.com/">Java</a>:</b> Απαιτείται η εγκατάσταση του Java Runtime Environment (jre) 1.5 και πάνω.
			<li><b><a href="http://www.php.net/">PHP</a>:</b> Απαιτείται η εγκατάσταση του PHP 5 και πάνω.
	</ul>
</UL>

<H2><a name="my_opinion"></a>Η άποψή μου για το πρόγραμμα</H2>

<p>Δεν θεωρώ οτι το πρόγραμμα προσφέρει κάτι σημαντικό στη μείωση της γραφειοκρατείας στο Στρατό. Κατά την άποψή μου οι Μονάδες δεν θα έπρεπε να παίρνουν καμμία διάθεση πίστωσης στα χέρια τους. Για περισσότερες λεπτομέρειες δείτε παρακάτω τις <a href="#proposal">προτάσεις</a> μου.


<H2><a name="lol"></a>Το ανέκδοτο του προγράμματος</H2>

<p>Πόσοι Στρατιωτικοί χρειάζονται για να αλλάξουν μια λάμπα;
<p><b>Απάντηση: <font color="#ff8000">11</font></b> Αξιωματικός Έργου, Πρόεδρος και δύο Μέλη Αγοράς και Διάθεσης, Πρόεδρος και δύο μέλη Ποιοτικής και Ποσοτικής Παραλαβής, ο Διοικητής, ο Υποδιοικητής, ο Αξιωματικός 4ου Γραφείου και φυσικά αυτός που θα αλλάξει τη λάμπα. (Στους παραπάνω δεν περιλαμβάνονται αυτοί που εγκρίνουν την πραγματοποίηση της δαπάνης, αυτοί που την ελέγχουν, αυτοί που την ξαναελέγχουν, αυτοί που την ξαναελέγχουν, ....).
<p>Για την ίδια δουλειά, οι Πόντιοι χρησιμοποιούν μόνο 4 άτομα.


<H2><a name="proposal"></a>Προτάσεις</H2>
<p>Όλα οι πιστώσεις που αφορούν υλικά τα οποία χρησιμοποιούνται σε καιρό κρίσεως και πολέμου να γίνονται από τα κεντρικά ανεφοδιαστικά όργανα (ΠΑΥΠ και πάνω) και μέσω ρεύματος ΔΜ να καταλήγουν στις Μονάδες. Αν τα υλικά είναι ψιλολόγια να επιτρέπονται πιστώσεις και προς τους ΛΥΠ. Σε καμμία περίπτωση να μην δίνονται πιστώσεις σε Μονάδες για τέτοιου είδους υλικά (ανταλλακτικά μηχανημάτων ΜΧ π.χ.).
<p>Για όλα τα υπόλοιπα υλικά και εργασίες που αφορούν ειρηνική (και μόνο) περίοδο, σε κάθε Σχηματισμό να συσταθεί Λόχος Οικονομικού με αποστολή την πραγματοποίηση των δαπανών των Μονάδων του Σχηματισμού. Σε καμία περίπτωση να μην διατίθεται πίστωση σε Μονάδες. Μερικοί λόγοι είναι οι εξής:
<ul>
	<li>Δοκιμάζεται το σύστημα ΔΜ από την περίοδο της ειρήνης.
	<li>Στον πόλεμο οι Μονάδες δεν κάνουν Δαπάνες, άρα δεν υπάρχει λόγος να κάνουν και στην ειρήνη.
	<li>Τα υλικά κατα κονόνα θα αγοράζονται σε μεγάλες ποσότητες, άρα με διαγωνισμό. Αυτό σημαίνει πολύ χαμηλότερες τιμές.
	<li>Υπάρχει συγκεντρωτική διαχείριση του χρήματος, το οποίο δεν κατακερματίζεται σχεδόν καθόλου.
	<li>Οι Οικονομικοί γνωρίζουν καλύτερα τη νομοθεσία περι δαπανών (και ειδικότερα σε θέματα διαγωνισμών και κυρώσεων προς τους παραβάτες).
	<li>Απαλλάσσεται το μάχιμο προσωπικό από την αγγαρεία των δαπανών και από την ανάγκη να γνωρίζει όλη τη νομοθεσία περι δαπανών.
	<li>Δίνεται τέρμα στο φαινόμενο των εικονικών τιμολογίων, καθώς και στις αγορές χωρίς απόδοση ΦΠΑ.
	<li>Οι Οικονομικοί που πριν ελέγχαν τις δαπάνες, τώρα θα τις φτιάχνουν.
	<li>Συντελείται μεγαλύτερη οικονομία.
	<li>Το μέτρο αυτό εφαρμόζεται με επιτυχία στην Αεροπορία, στο Ναυτικό και σε όλους τους Στρατούς του Κόσμου.
</ul>
<p>Ουσιαστικά, κάπως έτσι είναι τα πράγματα και σήμερα. Ο λόγος όμως που δίνουν πιστώσεις στις Μονάδες είναι επειδή το ΔΜ αργεί πολύ.
<p>Ισχυρίζονται οτι γι' αυτό φταίει η έλλειψη προσωπικού. Εγώ δεν το έχω δει πουθενά αυτό στο Στρατό. Παντού βλέπω έναν να δουλεύει και τρείς να κοιτάνε. Απλά παλαιότερα δούλευαν δύο και κοιτούσαν δέκα και έτσι έβγαινε διπλάσια δουλειά. Αν δεν τους φτάνει το προσωπικό στο φόρτωμα, ας προσλαμβάνουν περιστασιακά Αλβανούς, Πακιστανούς, Βούλγαρους, Κούρδους ή Μαο-Μαο. Θα τους βγαίνουν και φθηνότεροι από το μόνιμο προσωπικό.
<p>Σύμφωνα με εκπρόσωπο κάποιας ΠΑΥΠ, από τη στιγμή που θα φτάσει η αίτηση από τη Μονάδα, αυτή θα έχει το υλικό σε χρόνο από ένα μέχρι και έξι μήνες. Περίεργο!. Όταν παραγγέλνουμε κάτι από το μαγαζί του κυρ. Σίμου, μας το φέρνει σε 2 μέρες με μία εβδομάδα αν δεν το έχει. Μήπως πρέπει να δώσουν τα χρυσά τους και τα αδαμάντινά τους στον κυρ. Σίμο μπας και μας φτιάξει καλύτερο ΔΜ;
<center><i>«Η ανωνυμία είναι χαρακτηριστικό των δειλών»</i><br><br>Γκέσος Παύλος<br>Υπλγος(ΜΧ)</center>

</BODY></HTML>